CICERO

petuntur, aditus ad eum difficiliores fuerunt3 et
simul, Africanae causae iratior, diutius velle videtur
eos habere sollicitos, a quibus se putat diuturnioribus
esse molestiis conflictatum. Sed hoc ipsum intellegi·
mus eum quotidie remissius et placatius ferre. Quare
mihi crede et memoriae manda, me tibi id affirmasse,
4 te in istis molestiis diutius non futurum. Quando,
quid sentirem, exposui, quid velim tua causa, re potius
quam oratione, declarabo. Et, si tantum possem,
quantum in ea republica, de qua ita sum meritus, ut
tu existimas, posse debebam, ne tu quidem in istis
incommodis esses 3 eadem enim causa opes meas
fregit, quae tuam salutem in discrimen adduxit. Sed
tamen, quidquid imago veteris meae dignitatis, quid-
quid reliquiae gratiae valebunt, studium, consilium,
opera, gratia, fides mea nullo loco deerit tuis optimis
5 fratribus. Tu fae habeas fortem animum, quem
semper habuisti, primum ob eas causas, quas scripsi,
deinde, quod ea de republica semper voluisti atque
sensisti, ut non modo secunda sperare debeas, sed
etiam, si omnia adversa essent, tamen conscientia et
factorum et consiliorum tuorum, quaecumque accide-
rent, fortissimo et maximo animo ferre deberes.

⁰ He refers to those—Metellus Scipio, Cato, Petreius, and
others—who continued to prosecute the war in Africa after
the battle of Pharsalia.

496

