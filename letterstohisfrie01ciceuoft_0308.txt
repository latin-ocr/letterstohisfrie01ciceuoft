CICERO

nornine ‘queri possitis 7 Denique noli te oblivisci
Ciceronem esse, et eum, qui aliis consueris praecipere
et dare consilium ; neque imitare malos medicos, qui
in alienis morbis profitentur tenere se medicinae
seientiam, ipsi se curare non possunt; sed potine,
quae aliis praecipere soles, ea tute tibi subiice, atque
apud animum propone. Nullus dolor est, quem non
longinquitas temporis minuat ac molliat. Hoc te ex·-
spectare tempus, ac non ei rei sapientia tua te occur-
rere, tibi turpe est. Quod si quis etiam inferis sen-
sus est, qui illius in te amor fuit pietasque in omnes
suos, hoe certe illa te facere non vult. Da hoe illi
mortuae; da ceteris amicis ac familiaribus, qui tuo
dolore maerent ; da patriae 3 ut, si quain re opus sit,
opera et consilio tuo uti possit. Denique, quoniam
in eam fortunam devenimus, ut etiam huic rei nobis
serviendum sit, noli committere, ut quisquam te pu-
tet non tam filiam, quam reipublicae tempora et alio-
rum victoriam lugere. Plura me ad te de hac re scri-
bere pudet, ne videar prudentiae tuae diffidere.
Quare, si hoc unum proposuero, finem faciam scri-
bendi. Vidimus aliquoties secundam pulcherrime te
ferre fortunam, magnamque ex ea re te laudem apisci3
fac aliquando intellegamus, adversam quoque te aeque

274

