CICERO

ut potest in tanta hominum perfidia et iniquitate,
retinebimus. Quod ad popularem rationem attinet,
hoc videmur esse consecuti, ut ne quid agi curn
populo aut salvis auspiciis, aut salvis legibus, aut
denique sine vi possit. De his rebus pridie, quam
haec scripsi, senatus auctoritas gravissima intercessit :
cui cum Cato et Caninius intercessissent, tamen est
perscripta. Eam ad te missam esse arbitror. De
ceteris rebus quidquid erit actum, scribam ad te;
utque quam rectissime agantur, omni mea cura,
opera, diligentia, gratia providebo. Vale. ’

Μ. Τ. C. S. D. P. LENTULO Pnocos.
Romae, A.u.c. 698.

Aulo Trebonio, qui in tua provincia magna negotia
et ampla et expedita habet, multos annos utor
valde familiariter. Is cum antea semper et suo
splendore, et nostra ceterorumque amicorum com·
mendatione gratiosissimus in provincia fuit, tum hoc
tempore propter tuum in me amorem nostramque
necessitudinem vehementer confidit, his meis litteris

‘² The question of Ptolemy's restoration.

'² A senatus consultum, even if vetoed by a tribune, might
be put on record as a senatus auctoritas: the auctoritas
in this case forbade the restoration of Ptolemy altogether. ⁴

12

