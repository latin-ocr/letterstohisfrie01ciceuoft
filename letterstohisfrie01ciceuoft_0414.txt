CICERO

etiam declarandum arbitror, nihil mihi esse potuisse
3 tuis litteris gratius. Ad consolandum autem cum
illa valent, quae eleganter copioseque collegisti, tum
nihil plus, quam quod firmitudinem gravitatemque
animi tui perspexi3 quam non imitari turpissimum
existimo. Itaque hoc etiam fortiorem me puto, quam
teipsum, praeceptorem fortitudinis, quod tu mihi
videre spem nonnullam habere, haec aliquando futura
meliora. Casus enim gladiatorii similitudinesque eae,
tum rationes in ea disputatione a te collectae, veta-
bant me reipublicae penitus diffidere. Itaque alterum
minus mirum, fortiorem te esse, cum aliquid speres,
alterum mirum, spe ulla teneri. Quid est enim
non ita affectum, ut id non deletum exstinctumque
esse fateare ? Circumspice omnia membra reipublicae
quae notissima sunt tibi ; nullum reperies profecto,
quod non fractum debilitatumve sit. Quae per-
sequerer, si aut melius ea viderem, quam tu vides, aut
commemorare possem sine dolore3 quamquam tuis
monitis praeceptisque omnis est abiciendus dolor.

4 Ergo et domestica feremus, ut censes, et publica

⁰ Apparently L ucceius had suggested that you never
could tell who would win.

880

