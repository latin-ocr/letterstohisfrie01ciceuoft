CICERO

vinciae, qui exercitui praesum, qui bellum gero,
Quae quoniam nec ratione nec maiorum nostrorum
clementia administrastis, non erit mirandum, si vos
poenitebit. Te tam mobili in me meosque esse animo
non sperabam. Me interea nec ,domesticus dolor nec
cuiusquam iniuria a republica abducet. [Vale]

II

M. Τ. C. Μ. F. S. D. Q. METELLO Q· F. CELERI
Pnocos.

Romae, A.u.c. 692.

Si tu exercitusque valetis, bene est. Scribis ad
me, te existimasse, pro mutuo inter nos animo et pro
reconciliata gratia, numquam te a me ludibrio laesum
iri. Quod cuiusmodi sit, satis intellegere non pos- ’
sum ς sed tamen suspicor, ad te esse allatum, me in
senatu, cum disputarem, permultos esse, qui rem—
publicam a me conservatam dolerent, dixisse, a te
propinquos tuos, quibus negare non potuisses, impe-
trasse, ut ea, quae statuisses tibi in senatu de mea
laude esse dicenda, reticeres. Quod cum dicerem,
illud adiunxi, mihi tecum ita dispertitum officium
fuisse in reipublicae salute retinenda, ut ego Urbem
a domesticis insidiis et ab intestino scelere, tu Italiam

⁰ In sympathy with a relative publicly dis raced. ,
boja? disagreeable innuendo, Cicero himsel being a novun

822

