1

CICERO

VII

Μ. Τ. C. S. D. P. LENTULO PRocos.

Eodem, quo sexta, ut videtur, anno scr.

Legi tuas litteras, quibus ad me scribis gratum
tibi esse, quod crebro certior per me fias de omnibus
rebus, et meam erga te benevolentiam facile per-
spicias ; quorum alterum mihi, ut te plurimum
diligam, facere necesse est, si volo is esse, quem tu
me esse voluisti ; alterum facio libenter, ut, quoniam
intervallo locorum et temporum disiuncti sumus, per
litteras tecum quam saepissime colloquar. Quod si
rarius fiet, quam tu exspectabis, id erit causae, quod
non eius generis meae litterae sunt, ut eas audeam
temere committere. Quoties mihi certorum ho-
minum potestas erit, quibus recte dem, non praeter·

2 mittam. Quod scire vis, qua quisque in te fide sit

et voluntate, difficile dictu est de singulis. Unum
illud audeo, quod antea tibi saepe significavi, nuuc
quoque, re perspecta et cognita, scribere,—vehe-
menter quosdam homines, et eos maxime, qui te et
maxime debuerunt et plurimum iuvare potuerunt,
invidisse dignitati tuae, simillimamque in re dis-
simili tui temporis nunc et nostri quondam fuisse
rationem3 ut, quos tu reipublicae causa laeseras,

palam te oppugnarent, quorum auctoritatem.
26

