CICERO

si volueris, posse intelligo, ut nihil sit praeterea
nobis requirendum. Habemus haec omnia t bonorum
studium conciliatum ex tribunatu propter nostram,
ut spero te intelligere, causam, vulgi ac multitudinis
propter magnificentiam munerum liberalitatemque
naturae, iuventutis et gratiosorum in suffragiis studia
propter ipsius excellentem in eo genere vel gratiam
vel diligentiam, nostram suffragationem, si minus
potentem, at probatam tamen et iustam et debitam
et propterea fortasse etiam gratiosam. Dux nobis
et auctor opus est et eorum ventorum, quos pro-
posui, moderator quidam et quasi gubernator: qui
si ex omnibus unus optandus esset, quem tecum
conferre possemus, non haberemus. Quamobrem,
si me memorem, si gratum, si bonum virum, vel ex
hoc ipso, quod tam vehementer de Milone laborem,
existimare potes ; si dignum denique tuis beneficiis
iudicas: hoc a te peto, ut subvenias huic meae
sollicitudini, et huic meae laudi, vel ( ut verius dicam)
prope saluti tuum studium dices. De ipso T. Annio
tantum tibi polliceor, te maioris animi, gravitatis,

‘² Though Milo was the son of C. Papius Celsus, he had
been adopted by his mother's father, T. Annius.

108

