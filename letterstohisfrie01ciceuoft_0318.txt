CICERO

belli civilis invitum suscipere, extrema libenter non
3 persequi. Qui non idem consilium, quod tu, secuti
sunt, eos video in duo genera esse distractos. Aut
enim renovare bellum conati sunt, hique se in Africam
contulerunt, aut, quemadmodum nos, victori sese
crediderunt. Medium quoddam tuum consilium fuit,
qui hoe fortasse humilis animi duceres, illud pertinacis.
Fateor, a plerisque, vel dicam ab omnibus, sapiens
tuum consilium, a multis etiam magni ac fortis animi
iudicatum. Sed habet ista ratio, ut mihi quidem
videtur, quemdam modum, praesertim cum tibi nihil
deesse arbitrer ad tuas fortunas omnes obtinendas
praeter voluntatem. Sic enim intellexi, nihil aliud
esse, quod dubitationem afferret ei, penes quem est
potestas, nisi quod vereretur, ne tu illud beneficium
omnino non putares. De quo quid sentiam, nihil
attinet dicere, cum appareat, ipse quid fecerim.
4 Sed tametsi iam ita constituisses, ut abesse perpetuo
malles, quam ea, quae nolles, videre, tamen id
cogitare deberes, ubicumque esses, te fore in eius
ipsius, quem fugeres, potestate. Qui si facile pas-
surus esset te, carentem patria et fortunis tuis, quiete
et libere vivere, cogitandum tibi tamen esset,
Romaene et domi tuae, cuicuimodi res esset, an

284

