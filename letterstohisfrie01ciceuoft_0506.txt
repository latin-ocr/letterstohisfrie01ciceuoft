CICERO

id magnum et amplum est), sed totum tuum esse onus,
perficies. Nisi forte aut in miseria nimis stulte, aut
in amicitia nimis impudenter tibi onus impono. Sed
utrique rei excusationem tuae vitae consuetudo dat:
Nam quod ita consuesti pro amicis laborare, non iam
sic sperant abs te, sed etiam sic imperant tibi
familiares. Quod ad librum attinet, quem tibi filius

dabit, peto a te, ne exeat, aut ita corrigas, ne mihi
noceat.

VIII

M. CICERO S. D. A. CAECINAE

Romae, A.u.c. 708.

1 Quum esset mecum Largus, homo tui studiosus,
locutus, Kalendas Ian. tibi praefinitas esse, quod
omnibus rebus perspexeram, quae Balbus et Oppius,
absente Caesare, egissent, ea solere illi rata esse, egi
vehementer cum his, ut hoc mihi darent, tibi in
Sicilia, quoad vellemus, esse uti liceret. Qui mihi
consuessent aut libenter polliceri, si quid esset eius-
modi, quod eorum animos non offenderet, aut etiam
negare et afferre rationem, cur negarent, huic meae
rogationi potius non continuo responderunt, eodem
die tamen ad me reverterunt ; mihi hoc dederunt, ut

 

⁸ In Sicily.
472

