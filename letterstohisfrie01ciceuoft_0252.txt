CICERO

firmo, me pro tua dignitate (malo enim sic dicere,
quam pro salute) in hac provincia, cui tu praefuisti,
rogando deprecatoris, laborando propinqui, auctori-
tate cari hominis (ut spero) apud civitates, gravitate
imperatoris suscepturum officia atque partes. Omnia
volo a me et postules et exspectes3 vineam meis
officiis cogitationes tuas. Q. Servilius perbreves
mihi a te litteras reddidit, quae mihi tamen nimis
longae visae sunt 3 iniuriam enim mihi fieri putabam,
cum rogabar. Nollem accidisset tempus, in quo
perspicere posses, quanti te, quanti Pompeium,
quem unum ex omnibus facio, ut debeo, plurimi,
quanti Brutum facerem (quamquam in consuetudine
quotidiana perspexisses, sicut perspicies) sed,
quoniam accidit, si quid a me praetermissum erit,
commissum facinus et admissum dedecus confitebor.
Pomptinus, qui a te tractatus est praestanti ac
singulari fide, cuius tui benefici sum ego testis,
praestat tibi memoriam benevolentiamque, quam
debet; qui, cum maximis rebus suis coactus a 'ine'
invitissimo decessisset, tamen, ut vidit interesse
tua, conscendens iam navem, Epheso Laodiceam
revertit. Talia te cum studia videam habiturum
esse innumerabilia, plane dubitare non possum, quin
tibi amplitudo ista sollicitudo futura sit. Si vero

⁶ Propraetor in ransalpine Gaul in 62 mc. ς he obtained

a triumph for his success against the Allobroges in 61 mo.
He was now Cicero's leyatus.

218

