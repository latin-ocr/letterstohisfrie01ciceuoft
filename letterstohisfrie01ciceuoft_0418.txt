CICERO

saepius, ut viderem. Romae quia· postea non fuisti,
quam discesseram,¹ miratus sum; quod item nunc
miror. Non habeo certum, quae te res hinc maxime
retrahat. Si solitudine delectare, cum scribas et
aliquid agas eorum, quorum consuesti, gaudeo nequ-e
reprehendo tuum consilium3 nam nihil isto potest
esse iucundius, non modo miseris his temporibus et
luctuosis, sed etiam tranquillis et optatis, pracsertim
vel animo defetigato tuo, qui nunc requietem quaerat
ex magnis occupationibus, vel erudito, qui semper
aliquid ex se promat, quod alios delectet, te ipsum
laudibus illustret. Sin autem, sicut indicas,² lacrimis
ac tristitiae te tradidisti, doleo, quia doles et angere ;
non possum te non, si concedis, quod sentimus, ut
liberius dicamus, accusare. Quid enim? tu solus
aperta non videbis, qui propter acumen occultissima
perspicis? tu non intelleges, te querellis quotidianis
nihil proficere? non intelleges, duplicari sollicitudines,
quas levare te tua prudentia postulat ,Ρ Quod si non
possumus aliquid proficere suadendo, gratia con-
tendimus et rogando, si quid nostra causa vis, ut

istis te molestiis laxes et ad convictum nostrum
redeas, id est ad consuetudinem vel nostram com-

1 discesserat M1.
² discesseras ed. Neapol. ε dicas sera-s M.

384

