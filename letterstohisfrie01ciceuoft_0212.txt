CICERO

sequitur illud, ut te existimare velim, mihi magnae
curae fore atque esse iam, primum ut ipse-tu tuique
omnes, deinde ut etiam reliqui scire possint, me tibi
esse amicissimum. Quod quibus adhuc non satis
est perspectum, ii mihi nolle magis, nos hoc animo
esse, quam non intellegere videntur. Sed profecto
intellegent ; neque enim obscuris personis nec parvis
in causis res agetur. Sed haec fieri melius quam
3 dici aut scribi volo. Quod itinerum meorum ratio
te nonnullam in dubitationem videtur adducere,
visurusne me sis in provincia3 ea res sic se habet.
Brundisi cum loquerer cum Phania, liberto tuo, veni
in eum sermonem, ut dicerem, libenter me ad eam
partem provinciae primum esse venturum, quo te
maxime velle arbitrarer. Tunc mihi ille dixit, quod
classe tu velles decedere, per fore accommodatum
tibi, si ad Sidam, maritimam partem provinciae,
navibus accessissem. Dixi me esse facturum ; itaque
fecissem, nisi mihi L. Clodius noster Corcyrae
dixisset, minime id esse faciendum3 te Laodiceae
fore ad meum adventum. Erat id mihi multo
brevius multoque commodius, cum praesertim te
4 ita malle arbitrarer. Tua ratio postea e'st com-
mutata. Nunc, quid fieri possit, tu facillime statues.

‘¹ A city of Pamphylia. on the coast. W. of the river Melas.
178

