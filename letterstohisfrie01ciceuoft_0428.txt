CICERO

hoc detrahi potest, ne quid iis, quos amasti, mali
putes contigisse, permultum erit ex maerore tuo
diminutum. Relinquetur enim simplex illa iam cura
doloris tui, quae non cum illis communicabitur, sed
ad te ipsum proprie refieretur3 in qua non est iam
gravitatis ac sapientiae tuae, quam tu a puero prae-
stitisti, ferre immoderatius casum incommodorum
tuorum, qui sit ab eorum, quos dilexeris, miseria
maloque seiunctus. Etenim eum semper te -et
privatis in rebus, et publicis praestitisti, tuenda tibi
ut sit gravitas, et constantiae serviendum. Nam,
quod allatura est ipsa diuturnitas, quae maximos¹
luctus vetustate tollit, id nos praecipere consilio pru-

6 dentiaque debemus. Etenim si nulla umquam fuit,
liberis amissis, tam imbecillo mulier animo, quae non
aliquando lugendi modum fecerit3 certe nos, quod
est dies allatura, id consilio anteferre debemus neque
exspectare temporis medicinam, quam repraesentare
ratione possimus. His ego litteris si quid profecissem,
existimabam, optandum quiddam me esse assecutum}
sin minus forte valuissent, officio tamen esse functum1
viri benevolentissimi atque amicissimi3 quem me
tibi et fuisse semper existimes velim, et futurum
esse confidas.

¹ Orelli: functurum codd.

894

