CICERO

A te vero bis terve summum, et eas perbreves, accepi.
Quare, si iniquus es in me iudex, condemnabo eodem
ego te crimine ; sin me ‘id facere noles, te mihi
aequum praebere debebis. Sed de litteris hactenus.
Non enim vereor, ne non scribendo te expleam, prae-
sertim siin eo genere studium meum non aspernabere.
Ego te abfuisse tamdiu a nobis, et dolui, quod carui
fructu iucundissimae consuetudinis, et laetor, quod
absens omnia cum maxima dignitate es consecutus,
quodque in omnibus tuis rebus meis optatis fortuna
respondit. Breve est, quod me tibi praecipere meus
incredibilis in te amor cogit. Tanta est exspectatio
vel animi vel ingeni tui, ut ego te obsecrare obtestari-
que non dubitem, sic ad nos conformatus revertare,
ut, quam exspectationem tui concitasti, hanc sustinere
ac tueri possis. Et quoniam meam tuorum erga me
meritorum memoriam nulla umquam delebit oblivio,
te rogo, ut memineris, quantaecumque tibi accessiones
fient et fortunae et dignitatis, eas te non potuisse
consequi, nisi meis puer olim fidelissimis atque
amantissimis consiliis paruisses. Quare hoc aninlo
in nos esse debebis, ut aetas nostra iam ingravescens
in amore atque in adolescentia tua conquiescat.

Vale.

‘⁸ “ With a character so finished '’ Shuckburgh.

94

