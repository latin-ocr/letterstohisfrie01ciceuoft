CICERO

,xv

M. Τ. C. S. D. CN. PLANCIO

Romae, ΛΑΜ). 708.

l Accepi perbreves tuas litteras, quibus id quod
scire cupiebam, cognoscere non potui ; cognovi autem
id quod mihi dubium non fuit. Nam, quam fortiter
ferres communes miserias, non intellexi; quam me
amares, facile perspexi3 sed hoc sciebam. Illud si
scissem, ad id meas litteras accommodavissem.

2 Sed tamenetsi antea scripsi, quae existimavi scribi
oportere, tamen hoc tempore breviter commonen—
dum putavi, ne quo periculo te proprio existimares
esse ; in magno omnes, sed tamen in communi sumus.
Quare non debes aut propriam fortunam ac prae-
cipuam postulare aut communem recusare. Qua-
propter eo animo simus inter nos, quo semper
fuimus. Quod de te sperare, de me praestare
possum.

318

