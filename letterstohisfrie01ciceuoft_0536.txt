CICERO

ex parentibus nostris ; quod faciendum iis existimo,
qui paternam amicitiam nullis ipsi officiis prosecuti
sunt. Itaque contentus ero nostra ipsorum amicitia ς
cuius fiducia peto a te, ut absentem me, quibuscum*
que in rebus opus fuerit, tueare, si nullum officium

tuum apud me intermoriturum existimas. Vale.

XVII

CICERO BITHYNICO S·
Puteolis (Ρ), Α.υ.ο. 710.

1 Cum ceterarum rerum causa cupio esse aliquando
rempublicam constitutam, tum velim mihi credas
accedere, id etiam quo magis expetam, promissum
tuum, quo in litteris uteris. Scribis enim, si ita sit, te

2 mecum esse victurum. Gratissima mihi tua voluntas
est, facisque nihil alienum necessitudine nostra iudi-
ciisque patris tui de me, summi viri. Nam sic habeto,
beneficiorum magnitudine eos, qui temporibus value-
runt aut valent, coniunctiores tecum esse quam me,
necessitudine neminem. Quamobrem grata mihi est
et memoria tua nostrae coniunctionis et eius etiam

augendae voluntas.

502

