CICERO

temporis. Quid in eo genere efficere possis, tui
consili est. Ego te, quod tibi veniet in mentem
mea interesse, valde rogo. Pluribus verbis ad te
scriberem, si aut tua humanitas longiorem orationem
exspectaret, aut id fieri nostra amicitia pateretur, aut
res verba desideraret ac non pro se ipsa loqueretur.
Hoc velim tibi persuadeas, si rationibus meis a te
provisum esse intellexero, magnam te ex eo et
perpetuam voluptatem esse capturum. Vale.

III

M. T. C. S. D. APPIO PULCHRO
Brundisi, A.u.c. 703.

A.n. xx. Kalendas Iunias Brundisium cum venissem,
Q. Fabius Vergilianus,l legatus tuus, mihi praesto
fuit, eaque me ex tuis mandatis monuit, quae non
modo mihi, ad quem pertinebant, sed universo
senatui venerant in mentem, praesidio firmiore opus
esse ad istam provinciam. Censebant enim omnes
fere, ut in Italia supplementum meis et Bibuli
legionibus scriberetur. Id cum Sulpicius consul
passurum se negaret, multa nos quidem questi
sumus, sed tantus consensus senatus fuit, ut mature
proficisceremur, parendum ut fuerit ; itaque fecimus.
Nunc, quod a te petii litteris iis, quas Romae ta-
bellariis tuis dedi, velim tibi curae sit, ut, quae

¹ Added by Benyel from iii. 4. l.

⁰ See end of note c to the previous letter.

170

