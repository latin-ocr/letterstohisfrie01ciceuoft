CICERO

te, haec mala multo ante providentem, defensorem
pacis et in consulatu tuo et post consulatum fuisse.
Ego autem, cum consilium tuum probarem et idem
ipse sentirem, nihil proficiebam. Sero enim veneram;
solus eram ; rudis esse videbar in causa3 incideram
in hominum pugnandi cupidorum insanias. Nune,
quoniam nihil iam videmur opitulari posse rei-
publicae, si quid est, in quo nobismetipsis consulere
possimus, non ut aliquid ex pristino statu nostro
retineamus, sed ut quam honestissime lugeamus,
nemo est omnium, quicum potius mihi, quam tecum,
communicandum putem. N ec enim clarissimorum
virorum, quorum similes esse debemus, exempla
neque doctissimorum, quos semper coluisti, praecepta
te fugiunt. Atque ipse antea ad te scripsissem, te
frustra in senatum sive potius in conventum sena-
torum esse venturum, ni veritus essem, ne eius
animum offenderem, qui a me, ut te imitarer, petebat.
Cui quidem ego, me cum rogaret, ut adessem in
senatu, eadem omnia, quae a te de pace et de
Hispaniis dicta sunt, ostendi me esse dicturum.
2 Res vides quo modo se habeant3 orbem terrarum,
imperiis distributis, ardere bello; Urbem sine
legibus, sine iudiciis, sine iure, sine fide relictam
direptioni et incendiis. Itaque mihi venire in
mentem nihil potest, non modo quid sperem, sed

‘⁸ Sulpicius was consul m 51 B. e.
⁶ The meeting of senators convened by Caesar could
hardly be called a Senate‘ m the absence of the consuls and

many yof the magistrates.

248

