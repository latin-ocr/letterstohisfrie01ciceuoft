24

CICERO

pridem ad te misissem, si esse edendos putassem;
sunt enim testes, et erunt, sempiterni meritorum
erga me tuorum meaeque pietatis; sed verebar,
non eos, qui se laesos arbitrarentur (etenim id feci
parce et molliter), sed eos, quos erat infinitum bene
de me meritos omnes nominare. Quos tamen ipsos
libros, si quem, cui recte committam, invenero,
curabo ad te perferendos. Atque istam quidem
partem vitae consuetudinisque nostrae totam ad te
defero. Quantum litteris, quantum studiis, veteri-
bus nostris delectationibus, consequi poterimus, id
omne ad arbitrium tuum, qui haec semper amasti,
libentissime conferemus. Quae ad me de tuis rebus
domesticis scribis, quaeque mihi commendas, ea
tantae mihi curae sunt, ut me nolim admoneri,
rogari vero sine magno dolore vix possum. Quod de
Quinti fratris negotio scribis, te priore aestate, quod
morbo impeditus in Ciliciam non transieris, conficere
non potuisse, nunc autem omnia facturum, ut con·-
ficias, id scito esse eiusmodi, ut frater meus vere
existimet, adiuncto isto fundo, patrimonium fore
suum per te constitutum. Tu me de tuis 'rebus
omnibus et de Lentuli tui nostrique studiis et
exercitationibus velim quam familiarissime certiorem
et quam saepissime facias, existimesque neminem
cuiquam neque cariorem neque iucundiorem umquam

¹¹ Quintus wished to buy some land adjoining his own
estate near Arpinum from a man in Cilicia, with whom
Lentulus could negotiate.

84

