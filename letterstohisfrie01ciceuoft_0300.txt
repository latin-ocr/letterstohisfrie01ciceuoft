CICERO

in malis. Sed tamen, quoniam effugi eius offensio-
nem, qui fortasse arbitraretur, me hanc rempublicam
non putare, si perpetuo tacerem, modice hoc faciam,
aut ctiam intra modum, ut et illius voluntati et meis
studiis serviam. Nam etsi a prima aetate me omnis
ars et doctrina liberalis, et maxime philosophia delec-
tavit, tamen hoc studium quotidie ingravescit, credo ·
et aetatis maturitate ad prudentiam, et his temporum
vitiis, ut nulla res alia levare animum molestiis pos-,
sit. A quo studio te abduci negotiis intelligo ex
tuis litteris 3 sed tamen aliquid iam noctes te adiuvass
bunt. Servius tuus, vel potius noster, summa me
observantia colit ; cuius ego cum omni probitate
summaque virtute, tum studiis doctrinaque delector.÷
Is mecum saepe de tua mansione aut decessione
communicat. Adhuc in hac sum sententia, nihil ut
faciamus, nisi quod 'maxime Caesar velle videatur.
Res sunt eiusmodi, ut, si Romae sis, nihil praeter
tuos delectare te possit. De reliquis, nihil melius
ipso est ; ceteri et cetera eiusmodi, ut, si alterutrum
necesse sit, audire ea malis, quam videre. Hoc
nostrum consilium nobis minime iucundum est, qui

te videre cupimus ; sed consulimus tibi. Vale.

266

