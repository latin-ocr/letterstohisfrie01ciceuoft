CICERO

ea meditere, imparatum te offendam, coramque
contra istam rationem, meam dicam: ut aut te in
mcam sententiam adducam, aut certe testatum apud
animum tuum relinquam, quid senserim3 ut, si
quando (quod nolim) displicere tibi consilium tuum
coeperit, possis meum recordari. Brevi tamen sic¹
habeto, in eum statum temporum tuumreditum
incidere, ut iis bonis, quae tibi natura, studio, fortuna
data sunt, facilius omnia, quae sunt amplissima in
republica, consequi possis, quam muneribus 3 quorum
neque facultatem quisquam admiratur (est enim
copiarum, non virtutis); neque quisquam est, quin
satietate iam defessus sit. Sed aliter, atque osten-
deram, facio, qui ingrediar ad explicandam rationem
sententiae meae. Quare omnem hanc disputationem
in adventum tuum differo. Summam scito tui ex-
spectationem esse, eaque a te exspectari, quae a
summa virtute summoque ingenio exspectanda sunt3
ad quae si eS‚ ut debes, paratus (quod ita esse con-
fido), plurimis maximisque muneribus et nos amicos
et cives tuos universos et rempublicam afficies: Illud·
cognosces profecto, mihi te neque cariorem neque
iucundiorem esse quemquam.

‘¹ “ Study '’ Shuckburgh.
δ i.e. public proofs of his energy and capacity.

98

