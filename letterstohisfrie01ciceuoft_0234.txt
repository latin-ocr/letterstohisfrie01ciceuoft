CICERO

laudandi aut locum dari 3 studia mihi eorum placere,
quod in te bene merito grati essent ;¹ consilium
totum videri minime necessarium. Si autem vellent
declarare in eo officium suum, laudaturum me, si
qui suo sumptu functus esset officio, concessurum3
s·i legitimo, non permissurum, si infinito. Quid
enim reprehendi potest, nisi quod addis, visum esse
quibusdam edietum meum quasi consulto ad istas
legationes impediendas esse accommodatum? Iam
non tam mihi videntur iniuriam facere, si qui haec
disputant, quam si cuius aures ad hane disputationem
patent. Romae composui edictum: nihil addidi,
nisi quod publicani me rogarunt, cum Samum ad me
venissent, ut de tuo edicto totidem verbis trans-
ferrem in meum. Diligentissime scriptum eaput est,
quod pertinet ad minuendos sumptus civitatum;
quo in capite sunt quaedam nova salutaria civitati-
bus, quibus ego magno opere delector. Hoc vero,
ex quo suspicio nata est, me exquisisse aliquid, in
quo te offenderem, tralaticium est. Neque enim
eram tam desipiens, ut privatae rei causa legari

putarem, qui et tibi non privato, et pro re non privata

200

