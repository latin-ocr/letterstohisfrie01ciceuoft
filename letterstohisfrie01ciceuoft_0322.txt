1

CICERO

VIII

M. Τ. C. S. D. Μ. MARCELLO

Romae, A.U.c. 708.

Neque monere te audeo, praestanti prudentia
virum, nec confirmare maximi animi hominem unum- ·
que fortissimum, consolari vero nullo modo. Nam
si ea, quae acciderunt, ita fers, ut audio, gratulari
magis virtuti debeo, quam consolari dolorem tuum.
Sin te tanta mala reipublicae frangunt, non ita abun-
do ingenio, ut te consoler, cum ipse me non possim.
Reliquum est igitur, ut tibi me in omni re eum prae-
beam praestemque, et ad omnia, quae tui velint, ita'
adsim praesto, ut me non solum omnia debere tua
eausa, quae possim, sed etiam ea quae non possim,¹
putem. Illud tamen vel tu me monuisse vel censuisse
puta, vel propter benevolentiam tacere non potuisse,
ut, quod ego facio, tu quoque animum inducas, si sit
aliqua respublica, in ea te esse oportere, iudicio ho-
minum reque principem, necessitate cedentem tem-
pori3 sin autem nulla sit, hunc tamen aptissimum
esse etiam ad exsulandum locum. Si enim liber—
tatem sequimur, qui locus hoc dominatu vacat? sin
qualemcumque locum, quae est domestica sede

² I have here adopted a readiny suyyested by Payo.
288

