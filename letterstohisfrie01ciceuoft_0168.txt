CICERO

amieis, collegam meum praesertim et in ipsa collegi
laude et scientia studiosum mei ? Haec eo pluribus
scripsi, quod nonnihil significabant tuae litterae,
subdubitare te, qua essem erga illum voluntate.
Credo te audisse aliquid. Falsum est, mihi crede,
si quid audisti, Genus institutorum et rationum
mearum dissimilitudinem nonnullam habet cum illius
administratione provinciae. Ex eo quidam suspicati
fortasse sunt, animorum contentione, non opinionum
dissensione, me ab eo discrepare. Nihil autem feei
umquam neque dixi, quod contra illius existima-
tionem esse vellem. Post hoc negotium autem et
temeritatem nostri Dolabellae deprecatorem me pro
illius periculo praebeo. Erat in eadem epistula
veternus civitatis. Gaudebam sane, et congelasse
nostrum amicum laetabar otio. Extrema pagella
pupugit me tuo chirographo. Quid ais ? Caesarem
nunc defendit Curio ? quis hoc putaret praeter mer?
Nam, ita vivam, putavi. Di immortales !' quam
ego risum nostrum desidero! Mihi erat in animo,
quoniam iurisdictionem confeceram, civitates locuple.-
taram, publicanis etiam superioris lustri reliqua, sine
sociorum ulla querela, conservaram, privatis, summis,

⁰ Dolabella was ςοὲερὲἒίὶῖοευῐΐὲη ulziigpius for maiestas.

134

